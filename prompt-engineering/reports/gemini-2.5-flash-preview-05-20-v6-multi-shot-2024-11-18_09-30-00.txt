<START_TRAFFIC_REPORT>
Na dolenjski avtocesti sta zaradi prometne nesreče zaprta vozni in prehitevalni pas od Dobruške vasi proti Kronovemu, nastaja zastoj.

Prav tako bo na dolenjski avtocesti v nočeh na sredo, četrtek in petek med 21. in 5. uro popolna zapora med priključkom Šmarje Sap in razcepom Malence proti Ljubljani.

V noči na sredo pa bo promet skozi predor Karavanke med 20. in 5. uro potekal izmenično enosmerno, pričakovana čakalna doba je do 30 minut.

Zaradi del je do 22. novembra pri Plavah zaprta cesta Plave - Gonjače, obvoz je po glavni cesti Solkan - Plave.
<END_TRAFFIC_REPORT>