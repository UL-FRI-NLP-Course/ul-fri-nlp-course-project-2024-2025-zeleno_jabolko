Podatki o prometu:

Zaradi prometne nesreče je na dolenjski avtocesti oviran promet med priključkoma Dobruška vas in Kronovo v smeri proti Ljubljani. Zaprta sta vozni in prehitevalni pas, zato nastaja zastoj pred priključkom Kronovo.

V nočeh na sredo, četrtek in petek, do 22. novembra, bo vsako noč predvidoma med 21. in 5. uro popolna zapora dolenjske avtoceste med priključkom Šmarje Sap in razcepom Malence proti Ljubljani. Prav tako bo v noči na sredo promet skozi predor Karavanke med 20. in 5. uro potekal izmenično enosmerno, s predvidenim čakanjem do 30 minut.

Zaradi del na železniškem nadvozu je pri Plavah do 22. novembra zaprta regionalna cesta Plave - Gonjače. Obvoz je po glavni cesti Solkan - Plave. Ne pozabite tudi, da morajo biti motorna in priklopna vozila na slovenskih cestah do 15. marca in v zimskih razmerah opremljena s predpisano zimsko opremo.