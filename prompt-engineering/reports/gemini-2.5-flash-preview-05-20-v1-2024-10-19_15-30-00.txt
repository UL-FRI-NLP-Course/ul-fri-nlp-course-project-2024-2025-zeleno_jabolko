Podatki o prometu:

Zaradi Ljubljanskega maratona bosta to soboto in nedeljo zaprti številne ulice v Ljubljani, zato pričakujemo povečan promet in zastoje. V Ljubljani bo v oktobru in novembru v nočnem času zapora Dunajske ceste, in sicer med Vilharjevo in Trgom OF.

Na regionalni cesti Ljubljana-Zagorje je pri Beričevem popolna zapora zaradi del do nedelje do polnoči, pri Šklendrovcu pa bodo popolne zapore med 21. in 25. oktobrom, vsak dan med 8. in 17. uro. Cesta čez prelaz Vršič bo zaradi del na vrhu prelaza zaprta predvidoma do 8. novembra, od ponedeljka do petka, vsak dan med 7.30 in 17. uro.

Ponoči bo zaprta hitra cesta od Škofij proti Kopru: med Škofijami in mejnim prehodom Škofije bo v noči na nedeljo, med 22. in 5. uro, zapora v smeri proti Italiji. Povečan promet pričakujemo tudi na ljubljanski južni obvoznici med Rudnikom in Centrom proti Kozarjam.