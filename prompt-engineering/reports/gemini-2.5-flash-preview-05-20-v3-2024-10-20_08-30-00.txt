Zaradi Ljubljanskega maratona so danes zaprte številne ulice v Ljubljani.
Na Ljubljanski severni obvoznici je zaprt priključek Bežigrad v obe smeri.
Na Ljubljanski zahodni obvoznici sta zaprta izvoz Dravlje proti Zadobrovi in uvoz Dravlje proti Kosezam.

Do 22. ure velja omejitev prometa za tovorna vozila, katerih največja dovoljena masa presega sedem ton in pol.

Na regionalni cesti od Ljubljane proti Zagorju je pri Beričevem cesta zaprta do polnoči.
Prav tako so na tej regionalni cesti pri Šklendrovcu do 25. oktobra vsak dan med 8. in 17. uro popolne zapore.

Na regionalni cesti od Škofje Loke proti Gorenji vasi je v predoru Sten cesta zaprta do 13. ure. Promet je možen v nasprotni smeri.

Cesta čez prelaz Vršič je na vrhu prelaza zaradi del zaprta predvidoma do 8. novembra, vsak delavnik med sedmo trideset in 17. uro.