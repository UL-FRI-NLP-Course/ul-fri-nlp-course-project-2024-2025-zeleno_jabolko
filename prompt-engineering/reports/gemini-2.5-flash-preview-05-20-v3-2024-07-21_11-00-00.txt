Zaradi občasnega zapiranja predora Karavanke je na gorenjski avtocesti pred predorom Karavanke v obe smeri zastoj, dolg en kilometer.

Povečan promet je tudi na regionalni cesti med Lescami in Bledom ter na regionalni cesti med Dragonjo in Koprom.

Danes do 22. ure velja splošna omejitev prometa za tovorna vozila z največjo dovoljeno maso nad sedem in pol tone.

Zaradi del na cesti je do 22. julija popolnoma zaprta regionalna cesta med Duplico in Kamnikom, in sicer med Volčjim Potokom in bencinskim servisom.

Zaradi prireditve bo danes med 15.30 in 16.30 popolnoma zaprta regionalna cesta Bratonci - Beltinci, v Beltincih na Panonski ulici.