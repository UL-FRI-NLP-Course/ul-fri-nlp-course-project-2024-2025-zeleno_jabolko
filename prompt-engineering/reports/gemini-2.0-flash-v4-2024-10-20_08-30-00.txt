Zaradi Ljubljanskega maratona so danes zaprte številne ulice v Ljubljani, zaprt je priključek Bežigrad v obe smeri in izvoz Dravlje proti Zadobrovi ter uvoz Dravlje proti Kosezam.

Do 22. ure velja omejitev prometa tovornih vozil, katerih največja dovoljena masa presega 7,5 tone.

Na cesti Ljubljana - Zagorje bo pri Beričevem zapora do 24. ure.  Na cesti Ljubljana - Zagorje bodo pri Šklendrovcu popolne zapore od 21. do 25. oktobra, vsak dan od 8. do 17. ure.

Zaprta je regionalna cesta Škofja Loka – Gorenja vas, v predoru Sten do 13. ure, proti Gorenji vasi. Proti Ljubljani je promet možen.

Cesta čez prelaz Vršič bo na vrhu prelaza zaradi del zaprta predvidoma do 8. novembra, od ponedeljka do petka, vsak dan med 7.30 in 17. uro.
