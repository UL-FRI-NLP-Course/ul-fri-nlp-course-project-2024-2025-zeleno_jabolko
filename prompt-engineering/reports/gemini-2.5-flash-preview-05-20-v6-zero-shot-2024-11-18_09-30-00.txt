<START_TRAFFIC_REPORT>
Pozor vozniki! Na dolenjski avtocesti sta zaradi nesreče zaprta vozni in prehitevalni pas od Dobruške vasi proti Kronovemu. Tam nastaja zastoj, daljša kolona je že pred Kronovim proti Ljubljani.

Cesta med Plavami in Gonjačami je pri Plavah zaprta zaradi del na železniškem nadvozu. Obvoz je po glavni cesti Solkan - Plave.

Pripravite se tudi na nočne popolne zapore dolenjske avtoceste med priključkom Šmarje Sap in razcepom Malence proti Ljubljani. Te bodo v nočeh na sredo, četrtek in petek, predvidoma med 21. in 5. uro.

V noči na sredo pa bo promet skozi predor Karavanke med 20. in 5. uro potekal izmenično enosmerno. Pričakovana čakalna doba je 30 minut.
<END_TRAFFIC_REPORT>