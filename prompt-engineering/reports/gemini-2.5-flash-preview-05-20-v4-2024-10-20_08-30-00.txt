Do 22. ure velja omejitev prometa za tovorna vozila, katerih največja dovoljena masa presega 7,5 tone.

Zaradi Ljubljanskega maratona so danes zaprte številne ulice v Ljubljani. Na Ljubljanski severni obvoznici je v obe smeri zaprt priključek Bežigrad. Na Ljubljanski zahodni obvoznici sta zaprta izvoz Dravlje proti Zadobrovi in uvoz Dravlje proti Kosezam.

Zaradi del je na regionalni cesti Škofja Loka - Gorenja vas, v predoru Sten, promet do 13. ure popolnoma zaprt v smeri Gorenje vasi. V smeri Škofje Loke je promet možen.

Na glavni cesti Ljubljana - Zagorje je zaradi del pri Beričevem popolna zapora do 24. ure. Prav tako bodo zaradi del na tej cesti pri Šklendrovcu med 21. in 25. oktobrom, vsak dan od 8. do 17. ure, veljale popolne zapore.

Cesta čez prelaz Vršič je na vrhu prelaza zaradi del zaprta predvidoma do 8. novembra, od ponedeljka do petka, vsak dan med 7.30 in 17. uro.