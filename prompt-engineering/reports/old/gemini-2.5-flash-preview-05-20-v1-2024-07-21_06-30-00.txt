Podatki o prometu:

Na gorenjski avtocesti je med priključkoma Kranj vzhod in Naklo zaradi prometne nesreče proti Karavankam promet oviran. Nastaja zastoj, zaprt je vozni pas. Prosimo voznike, naj se razvrstijo na skrajni levi in desni rob vozišča oziroma odstavni pas, v sredini pa pustijo prostor za intervencijska vozila.

Na južni ljubljanski obvoznici je pred predorom Debeli hrib, med priključkoma Ljubljana Rudnik in Razcep Malence, proti Novemu mestu pokvarjeno vozilo. Zaprt je pas za počasna vozila, promet je oviran.

Povečan promet osebnih vozil je na mejnem prehodu Obrežje pri vstopu v državo in izstopu iz nje ter na mejnem prehodu Gruškovje pri izstopu iz države.