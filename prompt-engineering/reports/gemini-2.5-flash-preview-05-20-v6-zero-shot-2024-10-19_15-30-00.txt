<START_TRAFFIC_REPORT>
Trenutno je zastoj na ljubljanski južni obvoznici, med Rudnikom in Centrom v smeri Kozarij.

Ta konec tedna bo v Ljubljani zelo živahno, saj bo potekal Ljubljanski maraton. To pomeni številne zapore ulic po prestolnici, tako v soboto kot tudi v nedeljo. Pričakujte zapore in preusmeritve prometa.

Ponoči pa velja popolna zapora hitre ceste Škofije - Koper, in sicer med Škofijami in mejnim prehodom Škofije. Zapora bo veljala od 22. ure zvečer do 5. ure zjutraj v smeri Italije.

Ne pozabite tudi na dolgotrajne zapore. Cesta čez prelaz Vršič je zaradi del na vrhu prelaza zaprta vsak delavnik med 7.30 in 17. uro, predvidoma vse do 8. novembra.
<END_TRAFFIC_REPORT>