Podatki o prometu:

Zaradi Ljubljanskega maratona so danes v Ljubljani zaprte številne ceste. Med drugim je na Ljubljanski obvoznici zaprt priključek Bežigrad v obe smeri. Na severni ljubljanski obvoznici sta zaprta tudi izvoz Dravlje proti Zadobrovi oziroma proti Mariboru in uvoz Dravlje proti Kosezam oziroma proti Kranju.

Regionalna cesta Škofja Loka - Gorenja vas je v predoru Sten zaprta proti Gorenji vasi, in sicer do 13. ure. V smeri proti Ljubljani je promet v predoru Sten mogoč. Na cesti Ljubljana - Zagorje je pri Beričevem popolna zapora prometa do polnoči.

Na primorskih cestah velja prepoved prometa tovornih vozil, katerih največja dovoljena masa presega 7 ton in pol, in sicer do 22. ure. Na cesti čez prelaz Vršič je na vrhu prelaza zaradi del zapora prometa, predvidoma do 8. novembra, vsak delovnik med 7.30 in 17. uro. Na cesti Ljubljana - Zagorje bodo pri Šklendrovcu popolne zapore med 21. in 25. oktobrom, vsak dan med 8. in 17. uro.