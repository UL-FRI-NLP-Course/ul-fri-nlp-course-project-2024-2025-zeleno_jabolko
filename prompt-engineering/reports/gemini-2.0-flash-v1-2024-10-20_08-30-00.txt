Podatki o prometu:

Zaradi Ljubljanskega maratona so danes zaprte številne ulice v Ljubljani. Zaprt je priključek Bežigrad na ljubljanski severni obvoznici proti Mariboru in proti Kranju, ter izvoz Dravlje na ljubljanski zahodni obvoznici proti Zadobrovi in uvoz Dravlje proti Kosezam.

Do 22. ure velja prepoved prometa tovornih vozil, katerih največja dovoljena masa presega 7 ton in pol.

Na regionalni cesti Ljubljana - Zagorje bo pri Beričevem zapora do 24. ure. Prav tako bodo pri Šklendrovcu popolne zapore od 21. do 25. oktobra, vsak dan od 8. do 17. ure.

Zaprta je regionalna cesta Škofja Loka - Gorenja vas v predoru Sten do 13. ure. V obratni smeri je promet možen.

Cesta čez prelaz Vršič bo na vrhu prelaza zaradi del zaprta predvidoma do 8. novembra, od ponedeljka do petka, vsak dan med 7.30 in 17. uro.
