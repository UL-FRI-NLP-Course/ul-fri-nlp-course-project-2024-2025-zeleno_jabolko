<START_TRAFFIC_REPORT>
Danes do 22. ure velja splošna omejitev prometa za tovorna vozila z največjo dovoljeno maso nad sedem in pol tone.

Zaradi del na cesti je zaprta cesta Duplica – Kamnik, na odseku med Volčjim Potokom in bencinskim servisom. Zapora traja do 22. julija.

Zaradi prireditve bo danes med 15.30 in 16.30 zaprta cesta Bratonci – Beltinci, in sicer na Panonski ulici v Beltincih.

Prav tako bo danes med 11.30 in 12.30 zaradi prireditve zaprta cesta Gorje – Krnica, torej cesta na Pokljuko.
<END_TRAFFIC_REPORT>